# IUS - Úvod do softwarového inženýrství

## Školicí středisko

### Projekt 2016/2017

Navrhněte jednoduchý IS malého školicího střediska, které organizuje kurzy orientované na programové vybavení osobních počítačů. Kurzy probíhají v různých městech v pronajatých místnostech a jsou vypisovány přímo střediskem nebo na základě objednávky zákazníka (firma objednávající kurz pro své zaměstnance). Firma si může objednat určitý typ kurzu, u kterého jsou k dispozici informace o jeho úrovni, obtížnosti, prerekvizitách, ceně, počtu a obsahu lekcí. Konkrétní kurzy určitého typu, které si zákazník/firma objednává jsou vedeny jedním lektorem, mají maximální kapacitu účastníků a odehrávají se v určité místnosti v konkrétní čas a den v týdnu. U vypsaných kurzů lze dohledat jaké lekce obsahují a datum jejich konání. Školicí středisko si může pronajímat místnosti v různých budovách (i v různých městech), přičemž každá místnost má stanovenu cenu za hodinu a maximální kapacitu. Zároveň předpokládejte, že jeden lektor může být vyškolen pro více typů kurzů, toto modelujte. Účastníci po absolvování kurzu obdrží certifikát se svým jménem na svou fyzickou adresu. Systém musí být na požádání schopen vypsat rozvrh pro jednotlivé místnosti. Zaměstnanec školicího střediska má možnost vložit do systému nové typy kurzu a konkrétní kurzy. Lektor může měnit čas a místnost konání konkrétního kurzu. Zákazník si může vypsat u kurzů, které platí, své přihlášené zaměstnance (zaměstnanec si však může kurz platit sám a tudíž by neměl být takto dohledatelný svým zaměstnavatelem, a také může změnit zaměstnavatele). Potenciální účastník kurzu si může přes webové rozhraní vypsat rozvrh vypisovaných kurzů, zjistit počet volných míst v kurzu a zaregistrovat se.

### Hodnotenie

**Body:** 18.5/25

**Hodnotil:** Lengál
